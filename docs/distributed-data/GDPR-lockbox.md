---
sidebar_position: 2
---
# GDPR en LockBox
De **GDPR** (General Data Protection Regulation), of in het Nederlands de **AVG** (Algemene Verordening Gegevensbescherming), is een Europese privacywetgeving die op **25 mei 2018** in werking is getreden. Deze wet regelt hoe organisaties binnen de EU (en daarbuiten als ze EU-burgers bedienen) moeten omgaan met persoonsgegevens.

De GDPR geeft mensen meer controle over hun eigen gegevens en verplicht organisaties om zorgvuldig, transparant en veilig om te gaan met privacygevoelige informatie. Belangrijke rechten voor individuen zijn onder andere het recht op inzien, correctie, verwijdering van gegevens en dataportabiliteit.

De LockBox applicatie zal ook gebruikt en gehost worden in de EU, dit betekend dat deze wetgeving ook voor deze applicatie van groot belang is. Mocht LockBox niet voldoen aan deze wetgeving, dan kan dit mogelijk ernstige gevolgen hebben voor zowel LockBox als zijn gebruikers. Er kunnen [grote boetes](https://gdpr-info.eu/art-83-gdpr/) staan op overtredingen, in ernstige gevallen tot wel **€20.000.000** of **4%** van de **wereldwijde jaaromzet** (welke het hoogst is). 

Om overtredingen te voorkomen is in dit document een analyse gemaakt van de data die LockBox gebruikt. De focus ligt hierbij uiteraard op privacy gevoelige gegevens.

## Datagebruik analyse
Een goede manier om te analyseren wat voor data de LockBox applicatie gebruikt, is door simpelweg te kijken wat de verschillende services voor data hanteren. Zo kan de analyse makkelijk in kleine stukjes worden opgedeeld. In de tabel hieronder is daarom de gebruikte data per service zichtbaar. 

| Service                 | Functie                                                                                                                         | Privacy gevoelige data                                                                                                                                                                                                                                                                                                       |
| ----------------------- | ------------------------------------------------------------------------------------------------------------------------------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| `Frontend`              | Het hosten van een web GUI via `HTTP` zodat de gebruiker de applicatie kan gebruiken.                                           | - Hanteert account data voor authenticatie en authorisatie.<br/>- Hanteert account data voor het maken van wijzigingen aan het account.<br/>- Bestanden worden geüpload via de frontend.                                                                                                                                     |
| `File storage service`  | Het opslaan en hanteren van opgeslagen bestanden.                                                                               | Hanteert versleutelde gebruikersbestanden, en kan deze niet decrypten. Wel wordt de metadata van deze bestanden los opgeslagen voor gebruikersgemak, maar dit kan gevoelige data zijn.                                                                                                                                       |
| `File sharing service`  | Het tijdelijk hosten van een URL voor het downloaden van een bestand zodat deze met anderen "gedeeld" kan worden.               | Hanteert de gebruikersbestanden om deze downloadbaar te kunnen maken. Hiervoor moet het bestand worden gedecrypt aangezien de downloader dit niet zelf kan zonder private key.                                                                                                                                               |
| `Vault service`         | Het aanmaken, aanpassen en verwijderen van *"file vaults"*.                                                                     | Normaalgesproken: **GEEN**<br/><br/>Kan enkel gevoelige gegevens bevatten in het geval dat de gebruiker deze zelf besluit als naam voor de *"Vault"* te gebruiken, of in de beschrijving te zetten. Bij *"normaal"* gebruik zal dit niet het geval zijn.                                                                     |
| `User service`          | Het leggen van een verbinding met **Auth0** voor account management.                                                            | Zal accountdata hanteren zoals email adressen en naam. De account data wordt echter niet bewaard door LockBox, maar door **Auth0**.                                                                                                                                                                                          |
| `File scanning service` | Analyseert geuploade gebruikers bestanden voor malware op aanvraag van gebruiker of bij het delen van bestanden.                | Deze service hanteert de bestanden die de gebruiker wil laten controleren op malware, en alle bestanden die worden gedeeld via de `File sharing service`. De data wordt echter niet bewaard door de service buiten de bestand metadata. Deze wordt bij de analyse uitslag bewaard. Dit kan gevoelige data bevatten.          |
| `Notification service`  | Stuurt de gebruikers meldingen van evenementen zoals het succesvol opslaan van een bestand, of het voltooien van een file scan. | De notificaties die gebruik ontvangt bevatten geen gevoelige data uit voorzorg. Toch zullen de notificaties wel gegenereerd worden aan de hand van **events**. Deze events kunnen gevoelige data bevatten als het gaat om het hanteren van bestanden.<br/><br/>Deze service zal zelf echter **geen** gevoelige data bewaren. |
| `API Gateway`           | Routeerd al het verkeer naar de correcte service.                                                                               | Deze service hanteert alle requests die vanuit de `frontend` komen. De gateway bewaard echter zelf **geen** gevoelige data.                                                                                                                                                                                                  |

### Samenvatting
De LockBox applicatie hanteert kort samengevat de volgende gebruikersdata:
- **Account gegevens** - Gegevens zoals de gebruikers email adres en gebruikersnaam worden bewaard door **Auth0** voor LockBox. Ook worden ze gehanteerd door LockBox.
- **Bestand data** - Geuploade bestanden worden gehanteerd. Enkel versleutelde bestanden worden bewaard.
	- **Bestand metadata** - De metadata van bestanden wordt WEL los bewaard voor gebruikersgemak. 


## Advies
Volgens de GDPR wetgeving is het van belang dat ieder bedrijf kan aantonen welke data ze hanteren, en waarom zij deze data nodig hebben. Hieruit ontstaat dan ook gelijk het eerste advies voor LockBox: het opzetten van de benodigde documentatie. Het zou goed zijn om bijvoorbeeld een *"Data Protection Impact Assessment"* uit te voeren en de resultaten hiervan te documenteren.

LockBox gebruikt aardig gevoelige gegevens aangezien gebruikers alle bestanden kunnen uploaden die ze maar willen, onder de **1 GB** ([NF-15](https://rikdgd.github.io/rikdegoede-s6-docs/docs/Application-Design/analyse-document)). Deze bestanden kunnen bijvoorbeeld persoonlijke documenten zijn, of foto's en video's. Deze data zal daarom uiterst goed bewaard moeten worden. Met deze reden heeft LockBox bijvoorbeeld de non-functional requirement: *"Opgeslagen bestanden worden versleuteld met `AES-GCM` met 256 bits keys"*. Wel is het een goed idee om ook de bestand **metadata** te gaan encrypten, deze is nu namelijk niet volledig beveiligd. 

De LockBox applicatie informeert zijn gebruikers momenteel ook nog niet over het gebruik van data, en vraagt niet aan de gebruiker om dit te accepteren. Dit is logisch gezien de staat van het project, maar dit moet wel aangepakt worden voordat de applicatie wordt uitgerold. Om dit probleem op te lossen kan een *"Privacy policy"* document worden opgezet. Deze kan getoond worden aan de gebruiker in de frontend bij het gebruiken van de applicatie. 


## Samenvatting
**De LockBox applicatie is nog niet klaar voor release binnen de EU** als we kijken naar de GDPR wetgeving. Om dit te veranderen moet LockBox beter documenteren hoe en welke  data wordt gebruikt en waarom deze nodig is voor LockBox. Ook moeten de gebruikers goed geïnformeerd worden over het gebruik van data voor dat zij de applicatie gebruiken. Bijvoorbeeld bij registratie van een account. Hiervoor kan een *"Privacy Policy"* gebruikt worden. 